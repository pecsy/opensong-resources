<?xml version="1.0" encoding="UTF-8"?>
<song><title>14. A bolond így szól az ő szívében</title><author /><hymn_number>14</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 A bolond így szól az ő szívében:
 „Nincs Isten”, azért nagy gonoszságban él;
 Utálatos bűnt tesz, de semmit nem fél,
 Ez egész földön, aki jót tegyen,
 Senki nincsen.

[V2]
 Az Úr az égből alátekinte
 E földön az emberek fiaira,
 Hogy meglássa, ha kinek esze volna,
 Ha valaki az Istent keresné
 És tisztelné.

[V3]
 De azt jól látja dicsőségében,
 Hogy a jó útról eltértek mindenek,
 Mindnyájan fertelmes bűnben hevernek;
 Aki az Istent tisztelné híven,
 Csak egy sincsen.

[V4]
 De a hamisak meg nem gondolják,
 Hogy népemet, mint kenyeret, megeszik;
 Meg nem térnek, sőt magukat elhiszik.
 Segítségül az Istent nem hívják,
 Sem imádják.

[V5]
 Azért erősen majd megrémülnek,
 Midőn eszükbe veszik, hogy az Isten
 Az ő híveit megtartja kegyesen;
 Mert ő melléáll a jó nemzetnek
 Mint híveknek.

[V6]
 De néktek semmi gondotok erre,
 Hanem ti csak csúfoljátok a szegényt,
 Aki tiszta szívből féli az Istent,
 És csak őtet hívja segítségre
 És mentségre.

[V7]
 A Sionról vajon ki jövend el,
 Ki a szent Izráelt megszabadítja?
 Ha Isten fogságból népét kihozza,
 Örvend a Jákób és az Izráel
 Teljes szívvel.

</lyrics></song>