<?xml version="1.0" encoding="UTF-8"?>
<song><title>552. Jézus, az ígéretet</title><author /><hymn_number>552</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Jézus, az ígéretet,
 Ím, bételjesítetted,
 Bátorító Lelkedet
 Mihozzánk elküldötted,
 Aki által híveid
 Elnyerik érdemeid.

[V2]
 Ama megfeszíttetett
 Test az égbe vitetett,
 És helyette küldetett
 E reánk kitöltetett
 Lélek: örökkévaló
 Gyámol és Vigasztaló.

[V3]
 Isten, aki tűzben jött
 Mózest elbocsátani,
 S szélben ment Illés előtt
 Őtet bátorítani,
 Most kettős erőben: szent
 Tűzben s szélben megjelent.

[V4]
 Bátorítja szívüket
 A Jézus híveinek;
 Tudományt és nyelveket
 Oszt kiküldötteinek.
 Tudatlanból tanítót
 Tesz, s betegből gyógyítót.

[V5]
 Egy halász, ha prédikál,
 Fog sok ezer lelkeket,
 S míg dühösen űzi Pál
 Az eloszlott híveket,
 Útban éri leverő
 Mennyei tüzes erő.

[V6]
 Terjed e tűz az egész
 Föld színére hirtelen,
 Fú e szél s hatalmat vész,
 Ahol akar, szüntelen,
 Lelkesíti sorsosit,
 Szentel és világosít.

[V7]
 Add nékünk is, Istenünk,
 A te áldott Lelkedet,
 Szent tűz adja érzenünk
 Éltető kegyelmedet;
 Adj hitet, szeretetet:
 Lelki boldog életet.

</lyrics></song>