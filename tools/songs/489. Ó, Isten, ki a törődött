<?xml version="1.0" encoding="UTF-8"?>
<song><title>489. Ó, Isten, ki a törődött</title><author /><hymn_number>489</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Ó, Isten, ki a törődött
 Szívet meg nem utálod,
 Sőt a bánatból ejtődött
 Könnyeket megszámlálod,
 Kedveljed érzésimet
 És elmélkedésimet,
 Melyek szívemben támadnak
 Halálán te szent Fiadnak.

[V2]
 Mint sír a kertben magában,
 Mint küszködik a harccal,
 Mely a sötét éjszakában
 A földre ejti arccal,
 Hol kínjait lelkében
 Érezvén és testében
 Vércseppel verejtékezik,
 Elalél és csüggedezik.

[V3]
 De új erőt vesz magának,
 Lelkét megbátorítja,
 Mint a vitéz, ha harcának
 Kezdete tántorítja.
 Az eláruló csókra
 Önként megy a kínokra
 A fegyverekbe öltözött
 Vérengző kísérők között.

[V4]
 A bíró, bár elismeri,
 Hogy ő vétkét nem látja,
 Elereszteni nem meri,
 Ostor alá bocsátja.
 Látja a nép véresen,
 Nincs szíve, mely megessen,
 Fakad ily gyilkos lármára:
 Feszítsd fel a keresztfára!

[V5]
 Függ már a fán kiterjesztett
 Kezekkel felszegezve,
 A föld testéből eresztett
 Vérrel van béfedezve.
 Elalélván végtére
 A kínok érzésére,
 Meghal, Atyjához sóhajtva,
 Fejét keresztjére hajtva.

[V6]
 Ó, kínok közt elenyészett
 Megváltóm a keresztfán!
 Téged az egész természet
 Búslakodva sirat s szán.
 Reng a föld alkotmánya,
 A holtakat kiadja;
 A fényes nap is bújába,
 Borul sötét éjszakába.

[V7]
 Elhal énbennem is a szív
 Ez iszonyú látásra,
 Bánatba merült lelkem hív
 Bűneimért sírásra,
 Mert tudom, hogy helyettem,
 Ki sokképpen vétettem,
 Szenvedéd a vereséget,
 Mely így vet éltednek véget.

[V8]
 Bízom más részről, mert a hit,
 Hogy értem ontottál vért,
 Rettegésemben megenyhít,
 Tudván, hogy érdemedért
 Részeltetem az égben
 Ama nagy dicsőségben,
 Hol te, ki értem szenvedtél,
 Örök méltóságot vettél.

</lyrics></song>