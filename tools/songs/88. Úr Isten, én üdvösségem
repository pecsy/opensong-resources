<?xml version="1.0" encoding="UTF-8"?>
<song><title>88. Úr Isten, én üdvösségem</title><author /><hymn_number>88</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Úr Isten, én üdvösségem,
 Éjjel-nappal kiáltok hozzád!
 Könyörgő szómat meghallgassad,
 És tekintsd meg nagy ínségem!
 Kegyesen hajtsd hozzám füledet,
 Értsd meg esdeklő beszédemet!

[V2]
 Lelkem nyomorúságokkal
 Teljességgel eláradt, eltelt:
 Mint aki már a sírba készült,
 És a pokolra alászáll,
 Vagyok ahhoz szinte hasonló,
 Akinek már kész a koporsó.

[V3]
 Megfosztattam életemtől,
 Mint akik elerőtlenedtek,
 Kik a halottak közt hevernek,
 Kikről már nem emlékezel.
 Kik eltemettetvén feküsznek,
 És te kezedből kikerültek.

[V4]
 A sírba tettél már engem,
 Bévetettél sötét mélységben,
 Ahol haragod nyom keményen;
 Elborítád szegény fejem
 Nagy árvizednek habjaival,
 Mik rám rohannak nagy zúgással.

[V5]
 Engem te megutáltattál,
 És tőlem én ismerősimet
 Elvitted, elhagytak engemet,
 És a tömlöcbe taszítál,
 Ahol kemény fogságban vagyok,
 Melyből ki nem szabadulhatok.

[V6]
 Uram, miért vetsz el engem,
 Miért rejted el szemeidet?
 Szegény vagyok, erőm elveszett,
 Jaj, mely igen gyötrettetem!
 Ez én régi nagy ínségemben,
 Előtted vagyok rettegésben.

[V7]
 Nagy haragod reám borult,
 Nagy rettegés engem körülvett,
 És teljességgel elmerített,
 Mint az árvíz, reám tódult.
 Sanyargat engem minden dolog,
 Ami csak körülöttem forog.

</lyrics></song>