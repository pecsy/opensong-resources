<?xml version="1.0" encoding="UTF-8"?>
<song><title>4. Én igazságomnak Istene</title><author /><hymn_number>4</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Én igazságomnak Istene,
 Hallgasd meg én kiáltásom!
 Szánj meg, és tekints ínségemre,
 Te vígy engemet tágas helyre,
 Midőn itt szorongattatom!
 Ti, nagy urak, meddig gyaláztok
 Engemet tisztességemben?
 És hívságban meddig maradtok,
 Hazudozásra miért vágytok?
 Mit gyönyörködtök ezekben?

[V2]
 De vegyétek jól eszetekbe,
 Hogy az Úr Isten engemet
 Bévett kedvébe, kegyelmébe,
 Csudamód megmentett engemet,
 És meghallja kérésemet!
 Rettegjetek hát, és lássátok,
 Hogy ellene ne vétsetek;
 Magatokat meggondoljátok,
 Az ágyasházban ha nyugosztok,
 Hogy lehessen csendességtek!

[V3]
 Az igazak áldozatjával
 Áldozzatok az Istennek;
 Jó élettel és igazsággal,
 És az Istenben bátorsággal
 Bízzatok és örvendjetek!
 De sokan mondják azt minékünk:
 Ki vezérel minket jóra?
 Azért téged, Úr Isten, kérünk,
 Mutasd kegyes orcádat nékünk,
 Jöjjön el az áldott óra!

[V4]
 Mellyel inkább vigasztalsz engem,
 És örvendeztetsz szívemben,
 Hogynem kiknek sok mustjuk terem,
 Búzájukkal rakva sok verem,
 Mikkel élnek bőségesen.
 Azért élek jó békességben,
 Fekszem, aluszom kedvemre,
 Uralkodván lakom földemben
 Bátorságos örvendezésben,
 Mert az Úr vigyáz éltemre.

</lyrics></song>