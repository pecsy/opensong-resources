<?xml version="1.0" encoding="UTF-8"?>
<song><title>Minden ember csak halandó</title><author /><hymn_number>616</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Minden ember csak halandó,
 Minden test, mint fű, virág;
 Itt, ami van, mind romlandó,
 És elmúlik e világ.
 Porrá kell e testnek lenni,
 Hogyha el akarja venni
 Az örök dicsőséget,
 Melyet Isten készített.

[V2]
 Azért e testi életem,
 Ha jön a sír éjjele,
 Bátran, örömmel leteszem,
 Semmit sem vesztek vele;
 Mert a Krisztus drága vére
 Utat nyit egy dicsőbb létre;
 A halálban biztatóm
 Jézus, az én Megváltóm.

[V3]
 Ki szakaszthat el őtőle?
 Enyém ő, övé vagyok.
 Tudom, el nem vet előle,
 Ígéreti mert nagyok;
 Sőt felvisz engem az égbe,
 Dicsőültek seregébe,
 Hol az Istent meglátom,
 És mindörökké áldom.

[V4]
 Ott van öröm, örök pálma,
 Hol sok ezren az égben,
 Isten trónja előtt állva
 Tündöklő fényességben,
 A dicső szent angyalokkal,
 Minden megboldogultakkal
 A Jézust magasztalják,
 Megtartójuknak vallják.

[V5]
 Nagy keresztet kik hordoznak,
 Harcolják a hit harcát,
 Győzelemben vigadoznak,
 Zengnek ott halleluját.
 Ott öröm s dicső korona
 Én fejemet körülfonja;
 Ott élem az életet,
 Melynek vége nem lehet.

</lyrics></song>