<?xml version="1.0" encoding="UTF-8"?>
<song><title>Vígak e föld lakosai</title><author /><hymn_number>570</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Vígak e föld lakosai,
 Mert megnyíltak ajtajai
 Az Úr bő tárházának,
 Víg a magvető, hogy néki
 Orcájának verejtéki
 Nem hiába hullának,
 Mert ahol hintett marokkal,
 Most kiterjesztett karokkal
 Hordja kévéi sorát;
 Aki segítségül híván
 Az Urat, dolgozni kíván,
 Nyer tőle ily adományt.

[V2]
 Ezért, ó, jóltévő Atyánk,
 A mi szívünk, nyelvünk és szánk
 Csak tégedet magasztal:
 Hogy ékeskedik a mező
 Gyümölccsel, és az éhező
 Számára készül asztal.
 Mert amit más nem adhatott,
 Hintél esőt és harmatot
 A szomjúzó földekre,
 Napodat az igazaknak,
 Valamint a hamisaknak
 Felhoztad mezejükre.

[V3]
 Tartsd meg, Uram, a munkásnak
 Erejét az aratásnak
 Örvendetes idején,
 Oltalmazd meg kezünk között,
 Amit a föld gyümölcsözött
 Kinek-kinek mezején,
 És adjad, hogy mi azokkal
 A tőled vett áldásokkal
 Háládatosan éljünk;
 Akár iszunk, akár eszünk,
 Vagy akármit cselekeszünk,
 Jóvoltodról beszéljünk.

</lyrics></song>