<?xml version="1.0" encoding="UTF-8"?>
<song><title>Mit Isten akar énvelem</title><author /><hymn_number>743</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Mit Isten akar énvelem,
 Az lesz a legjobb nékem.
 Kész ő, hogy áldjon, segítsen,
 Ha bízom nagy nevében.
 Bajból kiment a hű, a szent.
 Nem fenyít, csak mértékkel.
 Ki benne hitt, soha senkit
 Isten nem hagyott még el.

[V2]
 Ő vigaszom és életem,
 Reményem, bátorságom.
 Amint akarja, úgy legyen.
 Fenyítését is áldom.
 Mint ígérte, számba vette
 Fejemen a hajszálat.
 Mint jó Atyám, úgy vigyáz rám,
 Jóságára nem várat.

[V3]
 Így örömest útra kelek,
 Amikor ő kívánja.
 Ha hazahív, békén megyek
 A halandók útjára.
 Árva lelkem, én Istenem,
 Hű kezedbe ajánlom.
 Te megadtad a győzelmet
 Már poklon és halálon!

[V4]
 Még egyet kérek, Istenem,
 Hogy tarts meg mindig nálad,
 És ne engedj elcsüggednem,
 Ha gonosz lélek támad.
 Biztass: „Ne félj!” Védj, és segélj!
 Kelj híved oltalmára!
 Így is teszel. Velem leszel,
 S én áment mondok áldva.

</lyrics></song>