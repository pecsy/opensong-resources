<?xml version="1.0" encoding="UTF-8"?>
<song><title>Jöjj, térj be, kapum tárva!</title><author /><hymn_number>345</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Jöjj, térj be, kapum tárva! Légy drága vendégem,
 Ki újjászültél engem már keresztségemben!
 Jöjj, áldott Szentlélek, Jöjj, Atya, Fiú Lelke!
 Hogy szüntelenül zengje erődet új ének!

[V2]
 Nagy kegyelmedet zengem: holt vesszőt, megszántál,
 S a nemes tőbe engem immár beoltottál.
 De jöjj és segíts hát, Hogy növekedjem szépen,
 És gyümölcs bőven érjen! Végezd be jó munkád!

[V3]
 Jöjj, bölcsességnek Lelke, Te mutasd meg nekem,
 Az Úrnak hogyan kedves most imám, énekem!
 Szent segítségeddel, Útmutatásod által
 A könyörgés felszárnyal, s meghallgatásra lel.

[V4]
 Jöjj, várva várlak téged! Te tölts meg erőddel!
 Mert szennyet, vádat, vétket szent erőd söpör el.
 Tedd tisztává szívem, Hogy életem is áldjon,
 És szolgálatban járjon mindhalálig híven!

</lyrics></song>