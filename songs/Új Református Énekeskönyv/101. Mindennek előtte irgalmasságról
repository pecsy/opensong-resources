<?xml version="1.0" encoding="UTF-8"?>
<song><title>Mindennek előtte irgalmasságról</title><author /><hymn_number>101</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Okossággal járok minden utamban,
 Vajon mikor jössz már el, Isten, hozzám?
 Hogy házamat híven vezérlhessem,
 Igyekezem.

[V2]
 Én nem kedvelek semmi gonosz dolgot,
 De gyűlölök én minden csalárdságot,
 Ezekre semmiképpen nem vetem
 Az én kezem.

[V3]
 A hamis szívű távol menjen tőlem,
 A gonosz embert bizony nem kedvelem,
 Nem jut a csalárd ember előmbe
 Semmiképpen.

[V4]
 Titkon ki ő feleit rágalmazza,
 Nem lészen nálam annak maradása,
 A fuvalkodó kevélyt előttem
 Nem szenvedem.

[V5]
 Szemeim inkább azokra nézzenek,
 Akik e földön igazságban élnek,
 Lakjanak nálam, és mint hű szolgák
 Szolgáljanak.

[V6]
 A csalárd ember nekem soha nem kell,
 Én házamban annak nem adatik hely;
 A hazudozó szemeim elől
 Távol kerül.

[V7]
 Reggel elnémítom a gonoszokat,
 Eltörlöm e földről a hamisakat,
 Az Isten városát megtisztítom,
 Tisztán tartom.

</lyrics></song>