<?xml version="1.0" encoding="UTF-8"?>
<song><title>Krisztus a sírbolt foglya volt</title><author /><hymn_number>503</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Krisztus a sírbolt foglya volt,
 Szenvedve büntetésünk’,
 Ám harmadnap feltámadott,
 Életet nyerve nékünk.
 Jertek, hát mind örvendjünk,
 Az Úrnak így énekeljünk:
 Ó, hála, halleluja,
 Halleluja!

[V2]
 Senki sem volt, ki a halált
 Meghódoltatta volna.
 Mert minden ember bűnben járt,
 S ránk szakadt bűnünk zsoldja.
 Így lett úrrá a halál,
 Előtte senki meg nem áll,
 Uralkodik fölöttünk.
 Halleluja!

[V3]
 Jézus a mi helyünkre állt,
 Ember lett Ég Fiából.
 A bűnt legyőzve, a halált
 Megfosztotta jogától.
 Bár még látjuk a halált,
 Minékünk az már mit sem árt,
 Hisz nincs fullánkja többé.
 Halleluja!

[V4]
 Ilyen bajvívás nem volt még:
 Küzdött halál és élet,
 Mígnem a Halál erején
 Az Élet győztessé lett.
 Az ige valóra vált:
 Krisztus halála a halált
 Elnyelte, megcsúfolta.
 Halleluja!

[V5]
 Ímé, a Húsvéti Bárány,
 Kit Isten rendelt régen:
 Ott fenn, a magas keresztfán
 Ég szeretet tüzében.
 Ajtónkon vére a jel,
 S ha hitünk reá mutat fel,
 Az Öldöklő nem bánthat.
 Halleluja!

[V6]
 Teljes szívünkből vigadjunk
 Legszentebb ünnepünkön,
 Mert ma erre virradhattunk:
 Krisztus a nap egünkön.
 Kegyelme mint napsugár
 A szívünkben ott ragyog már,
 S a bűn éjének vége.
 Halleluja!

[V7]
 Ó, húsvét édes Kenyere,
 Mely új életre táplál!
 Régi kovásznak nincs helye
 Kegyelem asztalánál!
 Krisztus: égi eledel,
 A lelkünk’ ez üdíti fel,
 A hit csak ettől éled!
 Halleluja!

</lyrics></song>