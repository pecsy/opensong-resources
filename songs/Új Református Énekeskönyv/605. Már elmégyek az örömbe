<?xml version="1.0" encoding="UTF-8"?>
<song><title>Már elmégyek az örömbe</title><author /><hymn_number>605</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Már elmégyek az örömbe,
 Paradicsomnak kertjébe.
 Leszek Istennek kedvébe:

[V2]
 Immáron beteljesedék,
 Mit éltemben sokszor hallék:
 Hogy még halálnak fizetnék.

[V3]
 Keresztyén hitnek jutalmát,
 Már elvészem diadalmát:
 Az életnek koronáját.

[V4]
 Lelkem Ábrahám keblében,
 Testem is nyugszik a földben,
 De vagyok nagy reménységben:

[V5]
 Onnét hogy még feltámadok,
 Krisztus Jézussal vigadok;
 Azért lelkemnek így szólok:

[V6]
 Siess a boldog városba,
 Ahol neved be van írva:
 A mennyeknek országába.

[V7]
 Drága szép lakóvárosunk,
 Hol Istennel együtt lakunk;
 Krisztus is örökös társunk.

[V8]
 E városnak boldogságát,
 Tündöklését, gazdagságát,
 Szentírás mondja mivoltát.

[V9]
 Abban, úgymond, nem szükséges
 Napfény, s a hold felesleges:
 Isten benne fényességes.

[V10]
 Keserűség, sem irigység,
 Nincs ott sántaság, betegség,
 Nincsen ott nyomorult vénség.

[V11]
 De mindnyájan feltámadván,
 Leszünk erős állapotban
 Krisztus ítélete után.

[V12]
 Ott nincs továbbá kevélység,
 Nem uralkodik az éhség:
 Szeretet lesz az elégség.

[V13]
 Leszünk hívek egy seregben,
 Mind egyenlő dicsőségben,
 Szent Pál mondja levelében.

[V14]
 Gerjedez együtt szerelmünk,
 Istenünkhöz tiszteletünk;
 Arról el nem feledkezünk.

[V15]
 Az angyalok, pátriárkák,
 Apostolok és próféták:
 Megismernek atyánk s anyánk.

[V16]
 De még nagyobbnak mondatik,
 Hogy Isten velünk lakozik,
 Kinek dicsőség adassék!

</lyrics></song>