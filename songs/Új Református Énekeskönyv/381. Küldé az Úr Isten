<?xml version="1.0" encoding="UTF-8"?>
<song><title>Küldé az Úr Isten</title><author /><hymn_number>381</hymn_number><copyright /><presentation /><ccli /><key /><aka /><key_line /><user1 /><user2 /><user3 /><theme /><tempo /><time_sig /><capo print="false" /><lyrics>[V1]
 Küldé az Úr Isten
 Hűséges szolgáját,
 Szűzhöz Názáretben,
 Gábriel angyalát,
 Hozzánk jókedvében:

[V2]
 Menj el Máriának
 E jót megmondani,
 A régi Írásnak
 Titkát jelentsed ki
 Angyali erőddel.

[V3]
 Mondd ezt: Ó, szent, kegyes,
 Üdvözlésem végyed;
 Ajándékkal teljes,
 Az Úr van tevéled;
 Szűnjék hát félelmed.

[V4]
 Szent szűz, méhedbe vedd
 Az Úr Isten Fiát,
 Melyben megőrizzed
 A szüzesség jussát,
 Minden tisztaságát.

[V5]
 Hallá s elfogadá
 E parancsolatot,
 Hívé, és fogada
 Méhében magzatot,
 De nagy Csudálatost,

[V6]
 Emberi nemzetnek
 Hű tanácsadóját,
 Jövendő életnek
 Maradandó atyját
 Örök békességben;

[V7]
 Kinek erőssége
 Minket úgy őrizzen,
 Hogy a világ vétke
 Minket meg ne sértsen,
 Pokolra ne vessen;

[V8]
 De a Bűnbocsátó
 Végye el vétkünket,
 Légyen igazítónk,
 Adjon örökséget
 Mennyek országában.

</lyrics></song>