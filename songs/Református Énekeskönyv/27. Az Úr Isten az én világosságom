<?xml version="1.0" encoding="UTF-8"?><song>  <title>27. Az Úr Isten az én világosságom</title>  <author></author>  <copyright></copyright>  <hymn_number></hymn_number>  <presentation>V1 V2 V3 V4 V5 V6 V7</presentation>  <ccli></ccli>  <capo print="false"></capo>  <key></key>  <aka></aka>  <key_line></key_line>  <user1></user1>  <user2></user2>  <user3></user3>  <theme></theme>  <tempo></tempo>  <time_sig></time_sig>  <lyrics>[V1]  Az Úr Isten az én világosságom, És idvességem, hát kitől félnék? :/: Ő életemnek ereje, jól tudom: Ki volna hát, akitől rettegnék? Midőn a kegyetlen gonosztévők, Mint ellenségim, énreám törnek, Hogy engemet ugyan megégyenek: Megbotolnak és mind elesnek ők.[V2] Hogyha táborral körülvennének is, De mégsem félne semmit én szívem; :/: Ha szintén az ellenség közt volnék is: Őbenne vetném mégis reményem. Egy dolgot kívántam én az Úrtól, Melyet még most is kérek nagy bízván: Hogy lakhassam az Úrnak házában, Míg e földön élek jóvoltából.[V3] Melyet én azért kérek, hogy meglássam Az Úrnak felséges dicsőségét, :/: És ő szent templomát látogathassam, Mely tisztességére építtetett. Mert engem hajlékába takarít Én háborúságimnak idein, És elrejt engem rejtekhelyein, Magas kősziklára felemelít.[V4] És az én fejemet ő felemeli Ellenségimen, kik körülvettek; :/: Azért az ő hajlékában őneki Felszóval áldozom és éneklek: Uram, mikor hozzád felkiáltok, Figyelmetesen hallgass meg engem; Kegyelmezz meg, légy gyámolom nékem, Midőn tehozzád szívből óhajtok![V5] Te felőled ezt mondja az én szívem: Keressétek az én szent színemet! :/: Azért nékem is ez igyekezetem: Nézhessem, Uram, te szent színedet. Ne fordítsd el hát orcádat tőlem, Szolgádat ne vesd el haragodban; Vígasztalóm vagy nyavalyáimban: Segíts meg, Uram, ne hagyj el engem![V6] Mert mind én atyám s anyám elhagy engem, De az Úr kegyesen hozzá vészen. :/: Mutasd meg, Uram, te utadat nékem, Ellenség ellen tarts ösvényedben! Kívánságukra ellenségimnek Ne adj engemet, mert sokan vannak, Kik ellenem hamisságot szólnak, Hazudnak és erőszakot tesznek.[V7] Ha nem hittem volna, hogy még éltemben Jóvoltát az Úrnak meglátandom :/: Az élőknek földén: hát immár régen Odalett volna minden én dolgom. Várjad azért bizonnyal az Urat, Légy víg és bátorságos szívedben, Mert téged megtart a nagy Úr Isten, Csak tőle várjad hát oltalmadat.</lyrics></song>