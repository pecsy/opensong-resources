<?xml version="1.0" encoding="UTF-8"?><song>  <title>18. Ó, én Uram, ki erőt adsz énnékem</title>  <author></author>  <copyright></copyright>  <hymn_number></hymn_number>  <presentation>V1 V2 V3 V4 V5 V6 V7 V10 V11</presentation>  <ccli></ccli>  <capo print="false"></capo>  <key></key>  <aka></aka>  <key_line></key_line>  <user1></user1>  <user2></user2>  <user3></user3>  <theme></theme>  <tempo></tempo>  <time_sig></time_sig>  <lyrics>[V1]  Ó, én Uram, ki erőt adsz énnékem,  Szeretlek téged, míg leszen életem. Én magas kőszálam, ó, én Uram, Erős bástyám és erős kőváram! :/: Én erős Istenem és bizodalmam, Idvességemnek bizonysága, pajzsom! Midőn az Urat dicsérvén kérem, Ellenségimtől ő megtart engem. Halál fájdalmi hogy körülvennének, Béliál folyói rettegtetnének, Pokol kötele vala körülem, Csaknem a halál tőribe esém.[V2] Íly ínségemben az Úrhoz kiálték, Nagy szükségemben Istennek könyörgék, Szózatom templomába felhata, És kiáltásom fülibe juta. :/: Legottan a föld szörnyen megindula, A hegyek fundámentoma mozdula, Rengedeznek, reszketnek szertelen, Mert haragra indult az Úr Isten. Nagy sűrű füst mégyen fel az ő orrán, Rettenetes tűz szájából kirohan, Mely miatt az ég széjjel villámlik, Mert az ő sebes haragja látszik.[V3] Lehajlatá az eget és lejöve, Lábai alatt homály setétsége; Alászálla Kérubimon ülvén, És a szélnek szárnyain repülvén. :/: Nagy setét ködben magát béfedezte, Melyben magát, mint sátorban, rejtette, De a fényesség, mely nála vala, A sűrű ködöket eloszlatá. Nagy kőesők hullanak, tűzláng villámlék, Az Úr mennydörgése égen hallaték; Rettenetes szó adaték tőle, Kőesőt, villámlást földre löve.[V4] Elszéleszté azokat nyilaival, És elrettenté ő villámlásival; Meglátszanak a vizek mélységi, Felnyílának a földnek fenéki, :/: A te feddésednek súlyosságától, És haragos orrodnak fúvásától. Onnan fölül kezeit lenyújtá, És engem a vizekből kivona. Megszabadíta én ellenségimtől, Megmente hatalmas gyűlölőimtől, Kik rám rohannak én ínségemben; De gyámolom lőn nekem az Isten.[V5] Térhelyre hoza s kimente engemet, És mutata énhozzám nagy szerelmet, Megfizete az igazság szerint, Kezeimnek tisztasága szerint. :/: Mert az Úrnak útától nem tértem el, Az én Istenemtől nem szakadtam el, Ítéletire szüntelen néztem, És szent törvényét meg nem vetettem. De mindenkor híven előtte jártam, Gonosztételtől magamat megóvtam: Megfizete az igazság szerint, Kezeimnek tisztasága szerint.[V6] Szent vagy és jóltevő a jóltevőkkel, És igazat téssz igazán élőkkel, Tiszta vagy azokhoz, akik tiszták, Elfordulsz tőlük, akik gonoszak. :/: Nyomorult szegényeket megsegíted, A kevély szeműket megszégyeníted; Nékem, Uram, szövétneket gyújtasz, És a setétben világot nyújtasz. Teáltalad ellenségim seregin Általfutok, átszököm kerítésin. Mely tökéletes az Isten úta, Tiszta és próbált az ő mondása.[V7] A benne bízóknak ő erős pajzsa, Ez Istennek de ki lehetne mása? De holott volna oly erős kőszál, Mint az Isten, aki minket táplál? :/: Az Isten erejébe felöltöztet, És útaimban jól vezérl engemet, Lábam gyorsítja, mint a szarvasnak, Magas hegyimre hogy felhághassak; Ő tanítja kezemet hadakozni És az acél kézívet elrontani; Idvességednek paizsát nekem Adod, és jobb kezed megtart engem.[V10] Él az Isten, kinek legyen dícséret, Áldom én idvezítő Istenemet, Ki énnékem e hatalmat adta, Ellenségimet meghódoltatta. :/: Megőriz engemet ellenségimtül, Kiken engem fölemelt fejedelmül; Az erőszaktévőtől oltalmaz, Ki mindenkor halálomra vigyáz. Azért dícséretet mondok tenéked. A pogányok közt magasztallak téged, Szent nevedet éneklem szüntelen, Hogy te királyodat felségesen[V11] Megsegítéd, vele től kegyességet, És néki jelentél ily idvességet. E megkenett Dávidnak főképen, És maradékinak mind örökkön.</lyrics></song>